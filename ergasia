
ΠΑΡΑΔΟΤΕΑ:
• Παρουσίαση Λειτουργικού Ηλεκτρονικού Καταστήματος (20%) - ΗΜΕΡΟΜΗΝΙΑ
ΠΑΡΟΥΣΙΑΣΗΣ: Δεύτερη εβδομάδα μετά τις διακοπές των Χριστουγέννων
• Γραπτή Αναφορά (30%). Η γραπτή αναφορά θα πρέπει να υποβληθεί μέσω
Open Courses έως την Δευτέρα 13/2/2023
Αντικείμενο της εργασίας αποτελεί η δημιουργία ενός ηλεκτρονικού καταστήματος
μέσω μιας πλατφόρμας ανάπτυξης ηλεκτρονικών καταστημάτων (όπως το
Woocommerce, Joomla, το Prestashop ή άλλη συναφής πλατφόρμα) και η
συνέργεια μεταξύ διαφορετικών ηλεκτρονικών καταστημάτων με αξιοποίηση
κατάλληλου API.
Η εργασία για κάθε ηλεκτρονικό κατάστημα είναι ομαδική (ομάδες έως 3 άτομα).
Κάθε ομάδα πρέπει να επιλέξει σε ποιο κλάδο θα δραστηριοποιείται το ηλεκτρονικό
κατάστημα, να επιλέξει ένα όνομα, να δημιουργήσει ένα λογότυπο και τέλος να
καθορίσει τις υπηρεσίες/προϊόντα που θα προσφέρει. Αφού επιλεχθεί το είδος
δραστηριότητας πρέπει να γίνει μια έρευνα αγοράς η οποία θα προσδιορίζει:
• την τμηματοποίηση της αγοράς
• την επιλογή αγοράς στόχου
• την ανάλυση του ανταγωνισμού
Στο τεχνικό επίπεδο, για την υλοποίηση του ηλεκτρονικού καταστήματός σας θα
πρέπει να εργαστείτε αρχικά σε επίπεδο ομάδας και στη συνέχεια επιλέγοντας μια
ακόμη ομάδα για να συνεργαστείτε.
Ηλεκτρονικό Επιχειρείν
Σε επίπεδο ομάδας για την ανάπτυξη του δικού σας ηλεκτρονικού καταστήματος θα
πρέπει να προβείτε στην επιλογή και ενσωμάτωση των κατάλληλων στοιχείων
(modules) που κρίνονται απαραίτητα για την εμφάνιση και τη λειτουργία του
καταστήματος. Η επιλογή των modules είναι ελεύθερη και σχετίζεται με την
λειτουργικότητα που χρειάζεται ανάλογα με την περίπτωση. Σε κάθε περίπτωση
πρέπει να τηρούνται οι κάτωθι γενικές οδηγίες:
• Θα πρέπει να υπάρχουν τουλάχιστον πέντε (5) βασικές κατηγορίες προϊόντων.
Για κάθε κατηγορία πρέπει να ορίσετε τις κατάλληλες υπο-κατηγορίες
(τουλάχιστον 3 ανά βασική κατηγορία). Κάθε υποκατηγορία πρέπει να
περιλαμβάνει κατ’ ελάχιστον δέκα (10) προϊόντα.
• Να υπάρχουν τουλάχιστον τρεις (3) φωτογραφίες για κάθε προϊόν.
• Η αναλυτική περιγραφή των προϊόντων είναι υποχρεωτική και θα δοθεί έμφαση
στον τρόπο παρουσίασης. Θα πρέπει να παρέχεται τόσο συνοπτική παρουσίαση
κάθε προϊόντος (επικεντρώνοντας στα βασικά του χαρακτηριστικά ως πολιτική
marketing) και αναλυτική παρουσίαση όλων των χαρακτηριστικών του
προϊόντος.
• Πρέπει να υποστηρίζεται τοποθέτηση ενός προϊόντος στο καλάθι, διαχείριση
καλαθιού και δυνατότητα ηλεκτρονικής αγοράς.
• Θα πρέπει να υλοποιήσετε τουλάχιστον 2 πολιτικές ηλεκτρονικού marketing για
κάθε μία από τις διαστάσεις Τιμολόγηση και Προώθηση. Η επιλογή των
πολιτικών θα πρέπει να γίνει από τις ομάδες, όμως πρέπει οι επιλογές σας να
είναι τεκμηριωμένες και να αναφέρονται σε ομάδες προϊόντων (π.χ. με κάποια
κοινά χαρακτηριστικά) και όχι σε μεμονωμένα προϊόντα.
• Θα πρέπει να αξιοποιήσετε ή να δημιουργήσετε κατάλληλο plugin για να
προσθέσετε στοιχεία gamification στο ηλεκτρονικό σας κατάστημα.
• Θα πρέπει να εγκαταστήσετε ένα κατάλληλο plugin διαχείρισης ηλεκτρονικών
πληρωμών μέσω πιστωτικής κάρτας. Επιλέξτε μια υπηρεσία εκκαθάρισης
καρτών που να παρέχει demo account.
• Αντίστοιχα, θα πρέπει να εγκαταστήσετε ένα κατάλληλο plugin για υποστήριξη
πληρωμών μέσω PayPal.
• Επιπρόσθετα των παραπάνω μηχανισμών ηλεκτρονικών πληρωμών το
ηλεκτρονικό σας κατάστημα θα πρέπει να υποστηρίζει πληρωμή προϊόντων
μέσω αντικαταβολής και να παρέχεται η σχετική επιλογή.
• Υλοποιήσετε κατάλληλες σελίδες όπου αναφέρετε τι ακολουθεί το ηλεκτρονικό
σας κατάστημα σχετικά με: Τρόποι Παραγγελίας, Τρόποι Πληρωμής, Τρόποι
Αποστολής, Παρακολούθηση Παραγγελίας, Επιστροφές Προϊόντων, ΕγγυήσειςService, Ασφάλεια Αγορών, Δήλωση Απορρήτου, Γενικοί Όροι Συναλλαγών, Όροι
Χρήσης.
Ηλεκτρονικό Επιχειρείν
• Υλοποιήστε σελίδα όπου αναφέρετε στοιχεία για το ηλεκτρονικό κατάστημά σας
(έδρα, διεύθυνση, ποιοι είστε).
• Ενσωματώστε ή δημιουργήστε στο ηλεκτρονικό σας κατάστημα κατάλληλο
plugin το οποίο να δημιουργεί XML συμβατά αρχεία (με την αντίστοιχη δόμηση)
τα οποία θα μπορεί να αποσταλλούν/ αναγνωριστούν από ιστοσελίδες
σύγκρισης τιμών προϊόντων όπως το skroutz.gr.
Με την ολοκλήρωση της δουλειάς σας σε επίπεδο ομάδας, θα πρέπει να
συνεργαστείτε σε ζευγάρια από ομάδες και αξιοποιήσετε το API του WooCommerce
(https://woocommerce.github.io/woocommerce-rest-api-docs) με σκοπό να
διασυνδέσετε δύο διαφορετικά καταστήματα. Η διασύνδεση μπορεί να έχει όποιο
χαρακτήρα επιλέξετε εσείς, πχ:
• να πουλάτε κάποια προϊόντα μέσω του συνεργαζόμενου καταστήματος· έτσι
όταν ολοκληρωθεί η παραγγελία στο δικό σας ηλεκτρονικό κατάστημα να
μεταβιβάζετε το σκέλος που αφορά στα προϊόντα για τα οποία είστε
μεσάζοντες στο δεύτερο κατάστημα
• να παρέχετε εκπτωτικά κουπόνια για ένα άλλο κατάστημα, εφόσον γίνει
κάποια αγορά στο δικό σας
• να συνδέσετε το gamification στο δικό σας ηλεκτρονικό κατάστημα με
κάποια λειτουργία του συνεργαζόμενου καταστήματος (παραγγελία δωρεάν
προϊόντος, εκπτωτικά κουπόνια, κ.λπ.)
Η γραπτή αναφορά θα πρέπει να περιέχει τα εξής:
✓ Περιγραφή του καταστήματος και των προϊόντων/υπηρεσιών που
προσφέρει
✓ Προσδιορισμός βασικών ανταγωνιστών (διεθνής, ελληνική αγορά)
✓ Ανάλυση SWOT στο ηλεκτρονικό σας κατάστημα
✓ Περιγραφή βασικής λειτουργικότητας του ηλεκτρονικού καταστήματος (με
ενδεικτικά screenshots)
✓ Περιγραφή πρόσθετων υπηρεσιών (ανταγωνιστικών χαρακτηριστικών)
✓ Περιγραφή της στρατηγικής ηλεκτρονικού marketing που θα υλοποιούσατε
σε περίπτωση εμπορικής λειτουργίας του ηλεκτρονικού καταστήματος.
✓ Συνοπτική περιγραφή του τρόπου οργάνωσης του ηλεκτρονικού
καταστήματος (κανάλια και στρατηγική διανομής, οργάνωση του τρόπου
λειτουργίας του ηλεκτρονικού καταστήματος, αναγκαιότητα στελέχωσης του
ηλεκτρονικού καταστήματος με προσωπικό, συνεργασίες με προμηθευτές,
κ.ο.κ.).
Ηλεκτρονικό Επιχειρείν
✓ Σύντομη περιγραφή εργαλείου υλοποίησης (τεκμηριωμένη επιλογή
συστατικών του εργαλείου που χρησιμοποιήσατε) και πως
χρησιμοποιήθηκαν για την ανάπτυξη του ηλεκτρονικού σας καταστήματος.
Η τελική αναφορά να ΜΗΝ ΞΕΠΕΡΑΣΕΙ τις 25 σελίδες συμπεριλαμβανομένων όλων
των υποστηρικτικών στοιχείων (screenshots κ.ο.κ.).
Η εργασία και η παρουσίαση είναι υποχρεωτική. Σε περίπτωση μη υποβολής ή μη
πραγματοποίησης της παρουσίασης οι φοιτητές δεν έχουν δικαίωμα να
παρευρεθούν στις εξετάσεις. 
